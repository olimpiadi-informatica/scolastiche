Tip-Tap ha ricevuto $5$ cartoline rettangolari, di dimensioni (in cm) $8 \times 4$, $5 \times 5$, $3 \times 10$, $9 \times 1$ e $4 \times 6$.

Ora vuole acquistare una bacheca rettangolare in cui mettere le cartoline, possibilmente sovrapposte ma **non ruotate**. Per esempio, questa è una possibile bacheca di area $10 \times 10 = 100$ che contiene le cartoline.

![cornice](fig.asy)

Per risparmiare, Tip-Tap vorrebbe acquistare la bacheca più piccola possibile: quanto vale al minimo l'area (in cm²) di una bacheca che può contenere le cartoline?

?> 90

> Per far stare le cartoline nella cornice, a Tip-Tap conviene sovrapporle il più possibile.
>
> La cornice deve però essere abbastanza larga da contenere la larghezza di tutte le cartoline: dato che le cartoline sono larghe $8, 5, 3, 9$ e $4$ cm, la cornice deve essere larga almeno $9$ cm.
>
> Inoltre, la cornice deve essere abbastanza alta da contenere l'altezza di tutte le cartoline: dato che le cartoline sono alte $4, 5, 10, 1$ e $6$ cm, la cornice deve essere alta almeno $10$ cm.
>
> Quindi la cornice più piccola sarà grande $9 \times 10$ cm, per un'area di $90$ cm²! Una possibile disposizione di cartoline in questo caso è questa:
>
> ![soluzione1](soluzione1.asy)
>
> ![secondarie](5.1-secondarie.asy)

---

Per risparmiare ulteriormente, Tip-Tap sta pensando che in effetti potrebbe anche ruotare alcune cartoline di 90°. In questo caso, quale sarebbe la minima area?

?> 50

> In questo caso, la strategia migliore per Tip-Tap è di orientare le cartoline tutte nello stesso verso, per esempio di modo che siano strette e alte.
> Come prima cosa, ruota quindi le cartoline facendole diventare di dimensioni (in cm) $4 \times 8$, $5 \times 5$, $3 \times 10$, $1 \times 9$ e $4 \times 6$.
>
> A questo punto, dato che le cartoline ruotate sono larghe $4, 5, 3, 1$ e $4$ cm, la cornice deve essere larga almeno $5$ cm.
> Inoltre, dato che le cartoline ruotate sono alte $8, 5, 10, 9$ e $6$ cm, la cornice deve essere alta almeno $10$ cm.
>
> Quindi la cornice più piccola sarà grande $5 \times 10$ cm, per un'area di $50$ cm²! Una possibile disposizione di cartoline in questo caso è questa:
>
> ![soluzione2](soluzione2.asy)
>
> ![secondarie](5.2-secondarie.asy)
