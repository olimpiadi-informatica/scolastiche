I conigli della fattoria Fibonacci hanno preparato due enormi mucchi di carote.
All'inizio il mucchio sinistro contiene 2024 carote, mentre il mucchio destro ne contiene 3024.
Bunny, Tip-Tap e Carol le mangiano seguendo questo procedimento:

![code](code.asy)

Quante carote mangia Carol?
- [ ] 0
- [ ] 1
- [ ] 2
- [ ] 4
- [x] 8

> Si può notare che ad ogni passaggio della ripetizione, indipendentemente da quale mucchio
> abbia più carote, Tip-Tap e Bunny in totale mangiano $10$ carote.
> Visto che all'inizio ci sono $2024 + 3024 = 5048$ carote, i due conigli andranno avanti
> a mangiare $10$ carote per volta fino a quando rimarranno $8$ carote tra i due mucchi.
> A quel punto tutte le carote rimaste le mangerà Carol!
>
> **Approfondimento:** visto che la condizione che termina la ripetizione chiede solo che
> una delle due pile contenga meno di $7$ carote, si potrebbe pensare che alla fine potrebbero
> rimanere più carote per Carol, come $18$, $28$, $38$, eccetera. Questo però non è possibile!
> 
> Infatti, si può notare che ogni volta Tip-Tap e Bunny mangiano più carote dalla pila più grande
> e meno dalla pila più piccola. Questo porta a ridurre la differenza tra le due pile, finché
> la differenza non è **al massimo 3**. Da quel punto in poi la differenza tra le due pila rimarrà
> sempre al massimo 3, e quindi quando una pila arriva ad avere meno di $7$ carote (quindi al massimo
> $6$), l'altra pila non può avere più di $6 + 3 = 9$ carote, per un totale di al massimo $9 + 6 = 15$
> carote, che è meno di $18$.
>
> ![primarie](primarie.asy) ![secondarie](secondarie.asy)