Tip-Tap vuole presentare alla galleria della fattoria Fibonacci una sua opera di arte moderna, formata da bilance come queste:

![Bilance](fig1a.asy?h=350)
![Bilance](fig1b.asy?h=350)

Le bilance sono sempre inclinate dal lato della carota più pesante, e sono invece in equilibrio se le due carote hanno lo stesso peso.

L'opera di Tip-Tap è formata da due bilance collegate messe così:

![Bilance doppia](fig2.asy?h=400)

Per completare la sua composizione, Tip-Tap vuole mettere **una sola carota** in ognuno dei tre piatti delle bilance. Tip-Tap ha a disposizione esattamente nove carote che pesano: $1$, $3$, $3$, $4$, $4$, $5$, $7$, $8$ e $10$ chilogrammi.

Per essere soddisfatto della sua composizione, Tip-Tap vuole che le due bilance siano in equilibrio. Quanti chilogrammi deve pesare la carota viola nel piatto di destra?

- [ ] $3$
- [ ] $4$
- [ ] $7$
- [x] $8$
- [ ] $10$

> Perché le bilance siano in equilibrio Tip-Tap ha bisogno di due carote di peso uguale, più un'altra carota di peso doppio. Ci sono solo due coppie di carote di peso uguale: di 3 e 4 chilogrammi. Dato che non ha carote da 6 chilogrammi, l'unico modo di disporre i pesi per far stare in equilibrio le bilance è mettere due carote di peso $4$ nei piatti della bilancia a sinistra e una di peso $8$ nel piatto di destra, come in figura.
>
> ![](fig3.asy)
